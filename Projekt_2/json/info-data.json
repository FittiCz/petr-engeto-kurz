[
    {
        "info": "Futurama je americký animovaný seriál, který vytvořili Matt Groening a David X. Cohen (autoři seriálu Simpsonovi). První čtyři produkční série vysílala televizní stanice Fox v letech 1999 až 2003. Dalších pět sérií vysílala mezi lety 2008 až 2013 televizní společnost Comedy Central. Vyšly také čtyři filmy, které byly předělány do podoby páté série seriálu (každý film byl rozdělen do 4 epizod): Futurama: Benderovo parádní terno, Futurama: Milion a jedno chapadlo, Futurama: Benderova hra a Futurama: Fialový trpaslík. Po deseti letech zahájila streamovací služba Hulu vysílání osmé série, a to mezi červencem a zářím 2023, v Česku je série dostupná na Disney+.",
        "synopsis": "Děj se většinou odehrává v Novém New Yorku a přilehlém vesmíru od roku 3000. V prvním díle spadne věčný smolař Philip J. Fry na Silvestra roku 1999 do mrazáku v kryogenické laboratoři. Rozmražen je až po 1000 letech, 31. prosince 2999 a zjišťuje, že se nachází v Novém New Yorku. Díky objevenému praprapra…praprasynovci, profesoru Hubertu Farnsworthovi dostane práci v jeho malé intergalaktické doručovatelské firmě Planet Express. Seriál pojednává o dobrodružstvích Frye a jeho kolegů při dodávání zásilek ve jménu této dopravní firmy.",
        "yearsAired": "1999–2023",
        "creators": [
            {
                "name": "David X. Cohen",
                "url": "https://cs.wikipedia.org/wiki/David_X._Cohen"
            },
            {
                "name": "Matt Groening",
                "url": "https://cs.wikipedia.org/wiki/Matt_Groening"
            }
        ]
    }
]